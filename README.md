# Cos'è iLovePizza?
<i>iLovePizza</i> è una piattaforma web in cui gli utenti possono scambiarsi pareri e consigli riguardo il 
mondo della pizza. In particolare, gli utenti possono condividere ricette all’interno di gruppi virtuali chiamati 
“associazioni”, ognuna delle quali è rappresentata da un membro fondatore. 
Quest’ultimo, assieme ad altri utenti eletti come moderatori, potrà invitare altri utenti alla propria associazione 
e anche gestire i contenuti caricati.

In <i>iLovePizza</i> ci sarà un certo numero di tipologie di pizza predefinite (queste tipologie saranno stabilite a seguito 
della fase di raccolta dei requisiti), che determineranno le varie sezioni del sito. Inoltre, ogni associazione potrà 
fare riferimento a una o più tipologie.

L’obiettivo principale di <i>iLovePizza</i> è dare la possibilità agli appassionati di poter condividere segreti e consigli 
su tutto ciò che riguarda le pizze. Per fare ciò, bisogna rendere possibile il caricamento di una nuova ricetta 
(associata a una certa tipologia di pizza), ma anche il caricamento di commenti per permettere agli altri membri 
di poter scrivere pareri su una determinata ricetta. Un altro obiettivo è l’ingresso nelle associazioni, nonché la possibilità di poter creare associazioni nuove. Infatti, 
per poter caricare o commentare una ricetta, è necessario che l’utente sia membro di quella specifica 
associazione (come richiesto dal committente). 
Il rappresentante e i moderatori di un’associazione devono essere in grado di invitare nuovi membri, oppure di 
accettare la richiesta di ingresso di nuovi utenti che si sono iscritti spontaneamente.

Lo sviluppo della piattaforma è avvenuto seguendo le indicazioni dell'UCD Sprint <a href="https://ucdsprint.com/">visualizzabili qui</a>.

I principali strumenti utilizzati sono:
<li>XAMPP versione 8.1.10</li>
<li>Laravel come framework PHP + starter kit Breeze + starter kit Dusk</li>
<li>GitHub come tool di project management</li>
<br>
<i>iLovePizza</i> è un progetto realizzato per i corsi di Programmazione Per il Web e Interazione Uomo - Macchina del CdL Informatica e Comunicazione Digitale (Università degli Studi di Bari).
